# FAQ

Nedenfor finner du en samling av ofte spurte spørsmål. Finner du ikke svar på det spørsmålet du lurer på så kan du selvsagt stille spørmålet ditt på [Facebook-gruppen](https://www.facebook.com/groups/198079110278140/) vår.

---

## Generelt om Airsoft

#### Hva er airsoft?
Enkelt fortalt er airsoft en aktivitet som de fleste vil sammenligne med Paintball. Forskjellen er at det benyttes våpen som skyter 6mm plastikk-kuler i stedenfor de større maling-/gummi-kulene som brukes i Paintball. I airsoft fokuseres det i tillegg mer på militær realisme ved at utstyr og våpen ligner på det som benyttes i virkeligheten.

I motsetning til kulene som ofte blir brukt i Paintball, inneholder ikke airsoft-kuler noe maling. Dette betyr at airsoft forutsetter at deltakerne er ærlige, og varsler når de er truffet.

Norges Airsoftforbund har en [mer detaljert beskrivelse](http://nasf.no/index.php/informasjon/hva-er-airsoft-artikkel) av hva airsoft er.

#### Gjør det vondt?
Både ja og nei. Dette er selvsagt avhengig av hvor man blir truffet. Normalt sett gjør det litt vondt når man blir truffet, men det går veldig fort over og fører veldig sjeldent til sår.

#### Er det lovlig?
Ja, det er lov for alle over 18 år å eie, kjøpe, selge, importere og bruke airsoftvåpen. Er man over 16 år kan man søke om å få dispensasjon fra 18-årsgrensen.

Du kan lese mer om lover og regler for airsoft på [nettsidene til NASF](http://nasf.no/index.php/informasjon/lover-og-regler-artikkel).

## For Nybegynnere

#### Jeg er enda ikke 18 år. Kan jeg spille airsoft?
Ja, er du 16 år eller eldre, og er en aktiv spiller organisert i en klubb, kan du søke om å få dispensasjon fra 18års-regelen.

#### Jeg har lyst å begynne å spille airsoft, hvilket utstyr bør jeg kjøpe først?
Det aller første du må kjøpe er __vernebriller__. Det er helt alfa-omega for airsoft, du får rett og slett ikke spille uten. Vernebrillene må være godkjente i henhold til [NASF sin sikkerhetsforskrift](http://nasf.no/filedump/forskrift_sikkerhet.pdf).
I andre rekke kommer det våpenet du kunne tenke deg å bruke på airsoftspill. Her er det et hav av valgmuligheter, og det kan være vanskelig å velge. Som første-våpen anbefales:
* AEG(elektrisk airsoft)
* Utgangshastighet under 350fps (≈105m/s)
* 0,20g eller 0,25g vanlige plastikk airsoft-kuler. 

#### Hvilke klær må jeg ha på spill?
Dette er helt opp til deg selv. Du bør selvsagt kle deg etter været!

#### Jeg skal på mitt første spill, hva må jeg huske på å ta med?
1. Vernebriller
2. Ditt airsoft-våpen pakket i en bag eller lignende for transport.
3. Nok kuler til skyte hele dagen :)
4. Drikke, for du blir garantert tørst!

## Klubb-relatert

#### Hvordan blir jeg medlem i Norges Airsoftforbund (NASF)?
For å bli medlem i NASF må du bli medlem i en lokal NASF-registrert klubb. I Trøndelag er dette Midt-Norge Airsoft.

#### Hvordan blir jeg medlem i Midt-Norge Airsoft (MNA)?
For å bli medlem hos oss er det kun 2 ting du må gjøre:
1. Fylle ut [registreringskjema](https://midtnorgeairsoft.no/static/files/skjema.innmelding.pdf) og sende inn til oss.
2. Betale medlemskontingenten, som for øyeblikket er på 250 kroner.
3. Betale avgift til NASF (kommer egen på faktura).

#### Hvor mye koster det å være medlem i MNA?
250 kroner i året til klubben, pluss 150 kroner til Norges Airsoftforbund.

#### Hvorfor bør jeg være medlem i MNA?
Medlemskapet ditt gir det også medlemskap i Norges Airsoftforbund. Du får da stemmerett i forbundet, slik at du kan påvirke hvordan forbundet skal styres. Medlemskapet i NASF gir deg også tilgang til tannforsikring hvis noe skulle skje under et airsoftspill.

Medlemskap i MNA gir deg muligheten til å spille hele året på de ulike spillområdene vi disponerer, og kontingenten din bidrar til at vi kan utvikle spillområdene og få tilgang til andre områder. 
Som medlem kan du også være med på årsmøtet å påvirke hvordan MNA skal drives. 

#### *Må* jeg være medlem for å få spille?
Nei, du kan være med på spill hvis du betaler spillavgift for hver gang på 30 kroner. Dette gir deg derimot ikke tilgang til tannforsikring eller de andre fordelene som et medlemskap gir.

#### Hva må jeg gjøre for å fortsette å være medlem neste år?
Alt du trenger å gjøre for å fortsette medlemskapet er å betale kontingenten for året før 15. Januar.

#### Kan jeg bli medlem igjen senere?
Det kan du selvsagt, men da må du igjennom samme registreringsprosess som den første gangen du registrerte deg.

## Tekniske Spørsmål

#### Kan jeg bruke øyebeskyttelse med netting i stedenfor glass?
Nei, nettingbriller er ikke godkjente i følge [NASFs Sikkerhetsforskrift](http://nasf.no/filedump/forskrift_sikkerhet.pdf).